41

 

videtur dubium , immo vero negandum est omnino ‚ illud
ἀναμάρτητος proprie eum significare, qui nihil fecerit iniuste.
Et hoc laudationis loco et alibi ²) nullum alium significat
vnisi eum, qui omnino non peccavit neque ulli obnoxius est
peccato, quare simpliciter est: sine vitio, ohne Fehl. ²) Ita-
que verbis illis, quae in‘ historia Graeca l. c. inveniuntur:
ὁρῶ γὰρ τῶν ἀνθρώπιον οὐδένα ἀναμάρτητον διατελοῦντα Cal-
listratus Aphidnaeus se mortalium neminem dicit sine peccato
vitae cursum conficientem videre.⁴ Ea igitur, quam indica-
vimus, illius vocabuli vis si unice vera est, nihil valent, quae
Breitenbachius affert: „qualem fieri mortalem hominem om-
nino nunquam posse.“ Denique hominem doctum explicare
oblitum esse doleo, quo iure verba: „qui nihil non recte“
simpliciter confundantur illis: „qui nihil iniuste fecit“. Haec
opinor machinaest, non sincerum vera reperiendi studium,
hanc persuadendi rationem quam maxime improbo. Sed fac
paulisper ita esse, ut Breitenbachius declarat. Nonne igitur
iniuste fecit Agesilaus? Nonne Sphodriam har-mosten, qui
a Thebanis corruptus in Atticam tum Lacedaemoni foedere
coniunctam irruperat, Archidamo filio deprecante suo arbi-
tratu in libertatem vindicavit, quamquam ille ab ephoris in
iudicium capitis vocatus erat?³) At diu restitit rex! Restitit
sane, at in resistendo non ‚ ut debuit , perseveravit. Ad
postremum enim pueri carissimi precibus adductus est , ut
non solum Atheniensium iura neglegeret, verum etiam civium
leges violaret. En duplicem Agesilai iniustitiam.

Quid? quod iniustissimam Cadmeae arcis occupationem
per alium factam comprobavit?⁴) At comprobaverunt una
cum eo omnes Lacedaemonii, simulatque intellexerunt, uti-
lissimum esse illud Phoebidae factum reipublicae. Haec

 

 

1) Cf. Ages. VI. 7. Cyrop. 111. 1. 27.

²) Cf. Thesaur. graec. ling. ed. H. Stephan. p. 455.
³) Cf. Hell. V. 4. 25. sq.

4) Cf. Hell. V. 2. 25 sq.

