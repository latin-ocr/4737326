9

 

laum scripserit, male se habere intelleges, nisi testimoniis
hominum critica facultate atque ingenii subtilitate praedito-
rum eum huius libri auctorem esse certissime confirmatur.
Proinde rideamus, qui qualesque sint, quorum auctoritate
Agesilai defensores nitantur.

Atque vetustissimi testes afferuntur Tullius Cicero et Cor-
nelius Nepos, quorum neutri hac quidem in re satis confi-
dere licet. Tullium ι) enim aliis et publicis et privatis ne-
* gotiis distractum non ipsum diligentius inquisivisse vel ex
eo cognoscitur, quod in quaerenda Platonis scriptorum ori-
gine dubiam Alexandrinorum auctoritatem sine scrupulo se-
cutus est neque ullum ex eis, quae illi genuina esse arbi-
trati sunt, in dubitationem vocavit. Eo autem minus Cice-
ronis verbis niti debent, qui libellum Xenophonti vindicant,
quod ad locum memorabilem capitis XI. ξ. 7. spectavit,
nam hoc caput omnes, etiam libelli editores suspectum habent.

Non maiore fide dignus est Cornelius ²), qui veris falsa
saepissime admiscuit. Accedit, quod ex eius verbis quid-
quam certi colligi non potest, quum nimis dubium videatur,
utrum rerum Graecarum an laudationis scriptorem intelle-
xerit, nam ab utroque Agesilaus eximie laudatus est, si
quidem de quinque posterioribus ‘Hellenicorum libris Pete-
“ rus ³) recte iudicavit. Id saltem 'satis constare credo, Cor-
nelium historiam Graecam, quamvis multa ex encomio hau-
serit, non omnino neglexisse. Quantopere igitur Nipper-
deius ⁴), qui dicit haec: „Nur die Lobschrift auf Agesilaus,
keine von Xenophons aechten Schriften hat Nepos benutzt‚“ quan-
topere, inquam, a vero aberraverit, non iam opus est pluri-

 

1) Cf. Ep. ad famill. V. 12: Spartiates Agesilaus ille neque pictam
neque fictam imaginem suam passus est esse. Unus Xenophontis libellus
· in eo rege laudando facile omnes omnium imagines statuasque superavit.

2) Cf. vita Ages. I: Agesilaus cum a ceteris scriptoribus, tum a Xe-
nophonte Socratico eximie collaudatus est.

3) comment. crit. de Xenoph. Hellen. p. 85.

4) Cf. prooemium p. 5. ’

