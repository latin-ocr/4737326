40

 

sublata est. Sed haec vilissima et viris vere doctis indignis-
sima interpretandi ratio, quamvis quibusdam placeat, mihi
nunquam probabitur. Plurimum enim interesse inter m'hil
et non saepe peccavisse nemo non videt. Id vero ex illorum
verbis collegere licet, eos nonnunquam Agesilaum peccavisse
arbitratos esse itaque etiam inviti Valckenarii opinionem
probant.

Idem facit Heilandius, cuius verba sunt haec: „Quae
leguntur, inquit, in cap. X. ξ. 4., videtur Xenophon nova
cura pertractasse et quae visa est in illo loco inesse diffi-
cultas, ita optime tollitur, ut statuamus, Xenophontem novum
totius encomii finem confecisse, conservatum nobis in cap. XI.
§§. 14. 15. 16.“ Hoc Heilandii iudicium Breitenbachius
repudiavit, quamquam minus recte caput undecimum ante
componendum encomium conscriptum esse a Xenophonte
Sauppio consentiens contendit. Sed quidquid de hoc capite
iudicandum est, scriptor si locum emendare voluisset, sine
ulla dubitatione verbum illud, quo offendimur, additamento
aliquo mitigavisset aut alio commutavisset vocabulo. Eum
vero tribus novi capitis paragraphis erratum corrigere maluisse
credat Iudaeus Apella.

Prorsus aliam neque tamen probabiliorem sententiam
in medium protulit Breitenbachius. ¹) „Non simpliciter, in-
quit, ἆναμάρτητος est sine vitio, ohne Fehl, qualem fieri mor·
talem hominem omnino nunquam posse Graeci aeque arbi-‚
trahantur ac nos Christiani; significat potius eum ‚ qui
nihil non recte, qui nihil iniuste fecerit. Hoc sensu acci-
pienda sunt verba, quae leguntur in Hellenicis. ²) Nostro
igitur loco ἀναμάρτητος est: qui nihil iniuste fecit neque in
eos, quibus imperabat neque in illos, quibuscum bellum
habebat.“ His pro certo affirmatis Agesilaus ab omni in-
iustitia simpliciter absolvitur. Quod num recte fiat, valde

 

¹) Cf. Excurs. ad X. 4. p. 100.
²) cf. fleu. vl. 3. 10.

