48

 

quem saera administranda erant. Qua impietate Thebani
ira incensi, quominus sacrificium ratione tam profana fieret,
vi impediebant. ²) Neque minus ea, quae in ξ. 2. exstant,
Agesilaum rebus secundis non superbe, sed semper modeste
ac clementer se gessisse, ab historia graeca discrepant. Ibi
enim legimus Agesilaum ob victoriam adeoroneam repor-
tatam nimis elatum Thebanos pacem offerentes tam superbe
tractavisse, ut eorum legatos ne adspiceret quidem. ²)

Sed haec hactenus, nam ex iis, quae dixi, laudatorem
patet et in enarrandis rebus et in virtutibus praedicandis
non mediocriter ab historia graeca deflexisse. Neque id eo
modo explicari potest, ut dicamus, laudatorem non ita accu-
rate res-solere inquirere. Qua qui utuntur excusatione, iis
antea probandum fuit, Xenophonti, quem constat veritatis
ubique studiosum fuisse, ⁸) talis oratoris partes gerere omnino
licuisse. Eo autem minus ille afide recedere debebat, quum
superstites essent, qui Agesilaum ipsum cognoverant neque,
qualis fuisset quaeque fecisset ignorabant. Quid? quod
etiam in iis , quae non sunt laudatoris, sed ipsius historici,
non pauca invenimus, quae cum Hellenicorum verbis in con-
sensum ac conspirationem nullo modo possunt adduci. Tam
contraria ab uno eodemque scriptore profecta esse quis est
qui credat?

 

¹) Hell. 111. 4. 4.
2) Hell. IV. 5. 6.
³) Lucian. de conscrib. hist, ξ. 39. Diod. Sic. 1. p. 34.

