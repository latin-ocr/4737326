39

 

Sed hac interpretatione Valckenarii argumentum minime
infringi protinus intellegitur. Non enim, quid maxime quaeratur,
Reizius perspexit. An Valckenarium credit sive neglegentia
sive consilio verba illa καὶ περὶ τούτους κ. τ. λ. non vidisse
totumque locum aliter atque ipsum interpretatum esse ⁸? Certe
Valckenarius,' vir magno ingenii acumine, magna diligentia
atque religione vidit omnia omniaque recte intellexit. Verum
enimvero in his ipsis verbis difficultatem inesse censet, quum
compluribus Hellenicorum locis Agesilaum et contra cives et
contra hostes peccavisse narratur. Debebat igitur Reizius
ostendere, si scriptorem ab omni culpa liberare volebat,
quomodo laudationis verba cum historia Graeca conciliari
possent, sed ne unius quidem loci, quem attulit Valckenarius,
rationem habuit. Quare mirum nobis videtur Fr. A. Wolfii
de hac re iudicium, qui in adnotatione ad Reizii librum
facta haec scripsit:¹ „Nescio an nihil aliud' egerit Reizius,
quam ut unum quoddam Valckenariani iudicii momentum
elevaret-ff Nequaquam enim elevavit ille , quod ne vidit
quidem.

Aliud placuit Zeunio. Non de omni Agesilai vita om-
nibusque rebus gestis accipienda esse verba illa opinatur,
sed de rebus, quas ille in summa senectute, inprimis in
Aegypto proxime ante mortem gesserit. Haec sententia,
quam Baumgartenius recepit neque improbavit Weiskius,
impugnata est ab Heilandio, qui hoc nomine Agesilaum vix
potuisse lauda-ri dicit ob perfidiam in expeditione Aegyptiace.
ostensam. Adde quod verba laudationis universe sunt pro-
lata neque ullum, quocunque explicantur modo, in iis inveni-
tur indicium, quo ultimae tantum expeditionis successum a
scriptore intellegi comprobetur.

'Ne eam quidem viam, quam Weiskius et Schneiderus
Kuihnium secuti ingressi sunt, equidem possum ingredi. Hi
recte dici eum posse iudicaverunt ἀναμάρτητον, quinon saepe
peccasset et beatum tota vita functum, qui non multum
mali vidisset. Nimirum tali modo omnis difficultas facillime

