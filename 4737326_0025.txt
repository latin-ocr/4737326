19

 

capita a librario aliquo valde corrupta esse, sed in reliqua
parte, si unum libri secundi caput* tertium exceperis, omnia
bene fluere et si quid offensionis sit, id genere non diversum
esse ab iis difficultatibus, quae etiam in integerrimis anti·
quitatis scriptoribus reperiri soleant. 1) Attamen illud per-
suasum habeo, Hellenicorum dictionem ab Agesilao ita differre,
nullo modo ut fieri potuisse credam, ut rerum scriptor lau-
datoris verba transscripserit. Noli enim putare, omnia et
singula ad verbum repetita esse, immo scriptor non solum
verborum ordinem invertit, tempora modosque variavit, sed
etiam nonnulla vocabula aliis, quae pleniorem plerumque
habent numerum, permutavit. Porro eorum, quae illis Helle·
nieorum libris leguntur, quaedam in laudatione omissa, alia
e contrario addita atque rhetorum more exornata sunt. Ea
enim, quae ad strenuam historiam pertinent, laudator iusto
silentio pertransiit, addidit, quae singularis encomii natura
postulare videbatur. Itaque factum est, ut Agesilai scriptor
modo copiosius, quam rerum narrator, modo brevius res ex-
ponat, sed oratio ubique spirat iuvenilis animi vigorem et
est modo fortior ac gravior, modo comptior atque sublimior.
Quod in universum pronuntiavimus, id in singulis probemus.

Compara mihi Hell. ΙΙΙ. 4. 16: τῶν ἱππαζομένων cum
Ages. I. 25: ἱππέων ἱππαζομένων. Hell. 111. 4. 24: οἱ Πέρσαι.
Ages. Ι. 32: οἱ ἀγαθοὶ τῶν Περσῶν. Hell. IV. 3. 8: ἡλίσ-

κοντο. Ages. ΙΙ. 4: ζῶντες ἡλίσκοντο. Hell. IV. 3. 20: πολλὰ -

τραύματα ἔχων. Ages. II. 13: πολλὰ τραύματα ἐάων πάντοσε
καὶ παντοίοις ὅπλοις. Praeterea considerandi sunt ii lauda-
tionis loci, ubi Hellenicorum narratio in brevius eontracta
exhibetur, exempli causa cap. ΙΙ. 17 : Ἐκ δὲ τούτου κατανοήσας -
στρατεύει - αἱρεῖ. ΙΙ. 182 ἐκ τούτου δὲ αἰσθανόμενος -
στρατεύει -- αἱρεῖ. ΙΙ. 22: στρατεύει - ὑπερβάς - ἐδῄου
et ibidem ἐστράτευσε - ὑπερβάς - ἐδῄωσε. II. 23: στρα-
τεύει —- δῃώσας - ἀπεχώρησεν.

 

¹) L. c. p. 66. sq.
2*

