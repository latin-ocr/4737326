12

 

continetur testimonium, recte ille assignavit ¹). Argumentis,
quae in prolegomenis Schottius attulit, etiam id optimo iure
additur, quod. ipsa nominis otiosa repetitio: ,,καὶ Ξενοφῶν
δὲ“ , „nal παρὰ τῷ Ξενοφῶντι“ haud obscurum est fraudis
vestigium).

Quae si recte disputata sunt, verba testimonii non
Dionysii, clarissimi illius critici, sed potius hominis sunt
prorsus ignoti eiusdemque falsarii, cui plane confidere pruden-
tis esse quis est qui existimet? His nunc illud quoque ad-
iicere mihi licebit , nullum alium apud Dionysium reperiri
locum, ubi laudationis nostrae mentio facta sit. Hoc vero
ipsum eius silentium aliquid ponderis habere puto. Aliud
quidem est non laudari, aliud ignorari vel pro subdititio
haberi neque omnino constat, quid ignorationi debeatur,
quid scientis silentio, mirum tamen maxime mihi quidem
videtur, quod Dionysius, qui ceteros vere Xenophonteos libros
saepissime memorat, de hoc ipso libello, uberrimo nimirum
fonte, tacet.

Sed iam vereor, ne nimis multa verba de loco Dionysio
supposito fecisse videar, quod qui commentationem hanc legunt,
mihi condonent velim. Agendum enim erat de viro, cuius
diligentia, doctrina, iudicii praestantia nunquam satis lau-
dantur. Nunc de iis, qui restant, testibus, eo brevius
disseram.

Quod de Cornelio supra diximus, idem fere valere vide-
tur de Themisthio, qui Xenophontem acerbe ita reprehendit: -
,,Ἀγησίλαον δὲ οἶδα τὸν βασιλέα τῆς Σπάρτης ὅτι Ξενοφῶν ὁ
Σωκράτους ὁμιλητὴς οὐκ ὄκνει ἐπαινεῖν καὶ ἀμείβεσθαι μακρῷ
βιβλίῳ, ἐπειδὴ αὐτῷ νέμεσθαι διεπράξατο χωρίον τι μεταξὺ
’Ὴλιὸος καὶ Ἀρκαδίας, οὐ πόρῥω Σκιλλοῦντος ἐν τῇ φυγῇ.“ ³)
In his enim opinor verbis aeque dubium est, utrum ad Helle-

1) Schott. prolegg. XLIV.

2) Τέχνη ῥητορική p. ⁶251. ed. Schott. n. 170.
3) Cf. oratt. 11 ξ 27. d. edit. Dindorf.

