6

 

Spillerus ¹), Buttmannusij una quasi voce omnes Xenophon-
tem eius esse auctorem affirmant. Attamen post‘ has viro-
rum doctorum quaestiones res acta habenda non est, Neque
enim semper Xenophontis defensores verum videntur esse
amplexi neque Valckenarius, qui breviter et in transcursu
de laudatione dixit, omnibus quaestionis partibus lumen ad-
hibuit. Quare quum iudicium a viro summae eruditionis
et auctoritatis profectum omnino vanum esse nequeat, sed
certe aliquo fundamento nitatur, at vero alii et in liis quo-
que viri ingenio doctrinaque praestantes diversam sequantur
sententiam, quaestio exoritur, quibusnam argumentis diversa
haec iudicia firmata sint. y

Hoc quantum pro virium commentationisque modulo
fieri potest, de integro exquirere mihi proposui. ' Atque in
hac re instituenda eum ordinem eamque rationem optime
servari posse iudico, ut res, quae in laudatione narrantur,
totamque ⁴sententiarum et orationis indolem deinceps respi—
ciens evincere studeam, suo iure Valckenarium Xenophonti
librum eripiendum esse statuisse maximeque probabilem esse
eius opinionem, scriptorem esse sophistam.

Quaestionis, quae mihi proposita est, difficultates sentio,

⁴ quam sint magnae. Neque unquam viribus sane infirmis

eam aggressus essem, nisi inde me haud ita exiguam per-
cepturum esse utilitatem atque laetitiam sperarem. Itaque
si forte quid in hac vel illa re peccavero, veniam mihi da-
turos esse confido lectores illud Xenophontis animo repu-
tantes: Χαλεπὸν οὕτω τι ποιῆσαι, ὥστε μηδὲν ἁμαρτεῖν.

 

¹) Quaestionum de Xenoph. hist. grae& specimen. p. 46.
Ε) Agesilaus. Helle. 1872. p. 29. 81. 285,

