14

ruit Plutarchus, quam ipsius Plutarchi vitium* H. L. Heere-
nius recte dicit, „quippe ubi severae critices leges, quas nos
observandas praescribimus, nec satis cognitae nec observatae
essent.“ ¹) Magnopere igitur cavendum est, ne nimis securi
his in rebus Plutarcho fidem habeamus.

Appellatur etiam auctorit-as Aristidis rhetoris, qui si
quis alius accurata Graecarum literarum cognitione excelle-
bat neque artis criticae rudis fuit. Immo vern, ⁶quod ad
sermonem attinet, eum antiquos scriptores bene aestimare
potuisse, ex iudicio de Demosthenis dictione facillime colle-
gitur. Sed quum de omni alia re potius, quam de fide tra-
ditorum operum sollicitus esset, non semel in errorem de-
ductus est. Itaque si de origine alicuius libri dubitat-ur,
eius iudicio contentum esse non licet. Quid? quod Spenge—
lius de libro περὶ ἀφελοῦς λόγου, in quo testimonium inest,
haec iudicavit: „Aristides an sit auctor huius libri, est,
quod dubites; vix hunc oratorem multum de Xenophontis
dicendi figura quaesivisse credas et hic liber non modo post
Hermogenem scriptus est ‚ sed insunt etiam, quae con-
tra hunc dicta sunt.“²) Quidquid de hac re statuendum est,
’ huius quoque scriptoris auctoritatem incertam esse nemo
non videt.

Denique de Athenaeo, de Polluce ‚ de Eustathio ‚ de
Stobaeo, de Grammaticis posterioris temporis ³) verba facere
vix opus est. Hi enim omnes, in quibus res memorabiles
congerendi studium magis conspicuum fuit ‚ quam iudicii
acies, eo usi sunt nomine, quod Agesilao praefixum ipsorum
aetate ferebatur neque adeo in dubitationem vocatum erat,
ut illis scrupulus inficeretur.

Atque haec ⁴) sunt veterum scriptorum testimonia, numero
illa quidem insignia, sed ob dubiam auctoritatem fide nostra

l) De fontib. et auctorit. vit. parall. Plut. p. 26,

·-’) Rhetores graeci. vol. 11. p. XIX.

³) Cf. Beckeri Anecdot. p. 336. et p. ⁴400·

⁴) Quod de Dicaearcho Hagenius in dissertatione de Agesilao qui

