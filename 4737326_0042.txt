36

 

Sane natura sua Xenophon in exiguum quasi gyrum
inclusus suit, ut in iis, quae semel vera et honesta et utilia
esse sibi persuaserat, se contineret eademque eo saepius
repeteret, quo magis ipsi curae essent. Sed hoc ad philo-·
sophiae praecepta a Socrate accepta, ad sententias universe
pronunciatas locosque communes pertinet, de rebus gestis
id valere nego. Quod si Breitenbachius¹) vix fieri posse ar·
bitratur, quin multa repetat verba multasque sententias, qui
easdem res bis quamquam diverso consilio narret eoque
minus vituperandum esse Xenophontem, qui quae olim de
Agesilao in historia Graeca tradiderit, certe iterum diligen—
ter legerit itaque vel invito auctore non pauca ex altero
libro in alterum irrepsisse, respondeo, bonum scriptorem, qui
easdem res bis tractet, quamvis narrationem mutare difficile
sit, hanc molestiam non defugere, sed novam rerum speciem
lectoribus proponere studere. Hoc autem studium in lauda-
tore, qui pleraque ad verbum repetere non dubitavit, prorsus
desiderari vides. Neque Xenophon is erat , qui quemadmo-
dum diceret ‚ laboraret, sed summam eius fuisse scribendi
facilitatem omnium consentiens vox est. At alii multi anti-
quitatis scriptores in hac re certe minus, quam huius aeta-
tiess-homines religiosi non raro eadem iisdem verbis trans-
scripserunt, velut Plato, Demosthenes, Isocrates. Quod his
licuit, licuit etiam Xenophonti. Hoc argumento primus
usus est Kuihnius& eumque secuti sunt Weiskius‚ Heilandius,
Breitenbachius alii. Sed Kuihnius ipse postea vehementer
dolebat, quod adolescentulus vixdum perlecto Xenophonte
contra Valckenarium contendere ausus esset eiusque Manibus
satisfieri cupiebat. ³) N ec iniuria, nam permulti loci in uno
eodemque auctore bis ‘occurentes spurii et librariorum culpa

 

1) Cf. praefat. p. XI.
2) Cf Fragm. vindiciar. Ages. Xenoph.
3) ef. Epistol, Weiskii editioni praemiss. p. 408.

