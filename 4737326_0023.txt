17

 

quod inest etiam in Memor. 111. 5. 14, ubi de Lacedaemo-
niis sermo est, eum singula perpaucis mutatis hausisse iudico.

Nam de republica eadem (ξ. 4.) afferuntur, quae Xeno-
phon scripsit in Rep. Lac. cap, XV. ἐξ. 7-8; ὁ δὲ ὅρκος
ἐστὶ τῷ μὲν βασιλεῖ κατὰ τούς τῆς πόλεως κειμένους νόμους
βασιλεύσειν, τῇ δὲ πόλει ἐμπεδορκοῦντος ἐκείνου ἀστυφέλικτον
τὴν βασιλείαν παρέξειν. αὗται μὲν οὖν αἱ τιμαὶ οἴκοι ζῶντι
βασιλεῖ δέδονται, οὐδέν τι πολύ ὐπερφέρουσαι τῶν ἰδιωτικῶν·
οὐ γὰρ ἐβουλήθη οὔτε τοῖς βασιλεῦσι τυραννικὸν φρόνημα
παραστῆσαι οὔτε τοῖς πολίταις φθόνον ἐμποιῆσαι τῆς δυνάμεως.
Porro sententia, qua laudes terminantur, simillima est illi,
quam Xenophon eiusdem capitis initio his exprimit verbis:
μόνη γὰρ δὴ αὕτη ἀρχὴ διατελεῖ οἵαπερ ἐξ ἀρχῆς κατεστάθη·
τὰς δὲ α”λλας πολιτείας κ. τ. λ.

His ita conquisitis tertium laudator adit fontem eum-

, que locupletissimum, Graecam dico Xenophontis historiam,

ex qua fere omnia, quae de Agesilai factis narrantur, repe-
tita sunt. Sed antequam videamus, qua ratione compilator
hoc opus-in suum usum converterit, alia nobis facienda est
quaestio, quae non parvi est discriminis. Sunt enim, velut
Weiskius ¹), Christianus ⁹), Spillerus‘), qui fieri non potuisse
contendant, ut ex historia Graeca quidquam in Agesilaum
transscriptum sit. Hunc enim prius, quam illam, composi-
tum itaque rerum scriptorem vituperandum esse putant, -
non laudatorem. Malo nunc eam opinionem paucis refu-
tare, quam ipsum disputationis meae cursum non inter-
rumpere.

Sane his viris doctis concedendum est, Xenophontem,
si laudationem revera scripsisset, eam scripturum fuisse
statim post Agesilai mortem, quo tempore ei satis suppetebat
otii ad librum exiguum ita perficiendum, ut non esset, cur
divulgare eum dubitaret. Nam et ipsius et omnium Agesilai

 

1) cf, Xenoph. script. vol. ΠΙ. p. 411. n. 7.
2) cf. Prooem. ad conv· germ. p. 1201.

³) Quaestionum de Xenoph. hist. graec. specimen p. 48.
2

