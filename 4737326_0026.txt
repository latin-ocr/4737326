³20

 

Huiusmodi exempla, quae quanta qualisque inter pares
locos differentia sit, ostendunt, quum permulta possint afferri,
pro certo opinor affirmari licet, post historiam Graecam
encomium compositum esse. Qua in re mecum faciunt paene
omnes Agesilai editores itemque cauerus1), quamquam non-
nulla speciosius protulit, quam verius, ad quos relegare velim

adhuc dubitantes.
Sed ut unde defleximus, redeamus, nunc accuratius

inquiramus, quae ex Hellenicis deprompta sint. Inde lauda-
torem rerum Graecarum scriptorem tam presso pede secutum
esse intelleges, ut eius vestigio fere continuo insisteret.
Agesilaum dignum fuisse laudator dicit, qui rex crea-
retur. (§. 5.) Quod ut probaret, argumentum petit ex
historia Graeca (ΙΙΙ. 3. 1-4.), ubi Xenophon de regno decer-
tavisse refert Leotychidem, qui se filium esse Agidis dicebat.
et Agesilaum, Agidis fratrem, Archidami filium (V. 3. 13.).
Simulac Lysander explicavit, quid Apollo praecepisset, cives

Agesilaum regem elegerunt.
Iam Agesilai res in Asia gestas laudator incipit expo—

nere , historiam Xenophontis manu sinistra tenens, dextra
stilum. Verbis Hellenicorum 111. 3. 4: Οὔπω δ’ ἐνιαυτὸν
ὄντος ἐν τῇ βασιλείᾳ commutatis in ἄρτι δὲ ὄντος αὐτοῦ ἐν
τῆ ἀρχῇ statim transitur ad cap. IV.‚ ubi ab Heroda quodam
nuntium in Graeciam allatum esse narratur, regem Persarum
magnam classem sibi paravisse. Deinde narrator ita pergit:
ἀνεπτερωμένων δὲ τῶν Λακεδαιμονίων καὶ τούς συμμάχους
συναγόντων καὶ βουλευομένων τί ’χρῆ ποιεῖν, Λύσανδρος -
πείθει τὸν Ἀγησίλαον ὑποστῆναι, ἢν αὐτῷ δῶσι τριάκοντα
μὲν Σπαρῑιατιῦν, εἰς δισχιλίους δὲ τῶν νεοδαμωδῶν, εἰς
ἑξακισχιλίουςδὲ τὸ σύνταγμα τῶν συμμάχων, στρατεύεσθαι εἰς
τὴν Ἀσίαν, quae verba laudator recipere non dubitavit. His
pauca, quae apud Xenophontem non exstant, ut suam quo-
que ipsius doctrinam ostentaret, sophista addidit. Agesilai

” 1) cf. Quaestum de fontis. ad Ages. histonpertinent. p. 17. vide
praeterea Beckhaus. 1. c. ξ. 3.

