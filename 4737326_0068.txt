62

esse neque simplicem casum aliis nisi forte poetis concedunt.
Tria tantum locorum nomina excipiuntur, quae vim adverbii
recipere solent: Μαραθῶνι, Σαλαμῖνι, Ἐλευσῖνι. ¹) Id saltem
constare videtur, apud Xenophontem ἐν non omitti, ubi proelii
locus indicatur. In 8, 2. capitis noni vulgo leguntur verba: ὀ δὲ
ἰόίε μάλιστα ἔχαιρεν, ὁπόταν ἀποπέμποι, de qua constructione
Matthiaus dicit. 2) „Das lasst sich wohl nur durch eine sehr
gezwungene Erklarung rechtfertigen.“ Sed quum codices A.
B. G. vocabulum ὅπιντε sine ἄν praebeant, librarii fortasse
vitium est.

Etiam in capite XI. nonnulla inveniuntur, quae Xeno—
phontis esse nego. De verbis, a quibus initium sumitur:
βούλομαι δὲ καὶ ἐν κεφαλαίοις ἐπανελθεῖν non est, cur pluri-
bus dicam, quum ipsi editores haec- ab eo profecta esse non
posse affirment. Idem iudicandum est de verbo χρῆσθαι cum
accusativo coniuncto in ,8. 11; καὶ τὸ μεγαλόφρον ἐχρῆτο.
Hoc Schaferus ³) scriptoribus posterioris temporis iure ad-
scripsit, sed ob eam causam constructionem mutare neque
Stephano neque Weiskio licuit neque cuiquam unquam licebit.

His addo, scriptorem τὸν θάνατον vocavisse τὸ στόμα
tofi βίου (ξ. 15.) et τὸν τάφον-τήν ἀΐδιον οἴκησιν (8.16.) quae
auctorem poetas nimis cupide affectantem sapiunt.

Haec habui, quae de sermone libelli dicerem. Nolui
omnes orationis proprietates et discrepantias a vere Xeno·
phonteis scriptis funditus indagare, quod est prolixioris dis-
putationis, quam quae huius commentationis consilio conve-
niat. Ceterum de iis, quae me offenderunt, suum cuique
iudicium libenter committam.

Quod si nunc paucis comprehendimus, quae de lau-
datione exposita sunt, Xenophontem eam non composuisse
nobis persuasimus. Primum enim incredibile est, Xenophontem
tam multa ad verbum repetivisse; deinde deprehendimus

¹) cf. Krfiger. Griech. Sprachl. ξ. 46. 1. 3.
²) Cf. s. 521. n. 1.
³) Cf. Gregor. Corinth. p, 691.

