29

 

Cap. IV. Eorum, quae de Agesilai iustitia laudator
composuit, plurima Xenophontis saepe de hac virtute disse-
rentis esse contendo. Alia quidem ita sunt comparata, ut
difficilius sit, ea ad certa illius verba referre, attamen alia
cum Xenophonte ita quadrant, nulli ut dubium esse possit,
quin ex eius ingenio· emanaverint. Primum collegere iuva·

,μ bit verba Memorabilium, ¹) quibus Socratis, itemque locum

Anabaseos, ²) ubi Cyri iustitia laudatur. Alteram paragraphum
scribenti Memorabilium libri secundi caput secundum anto
manus oculosque positum fuisse verisimile est. Ibi enim
Socrates sermone de ἀχαριστία cum filio instituto pari modo
ingratos numerandos illos quidem esse int-er iniustos, sed
tamen legibus non condemnari docet.³) Ad cumulandas
Agesilai laudes additur in encomio, ei visum esse plus red·
dere quam accipere, quod idem de Thrasybulo Xenophon
tradidit. ⁴) Sententia, quae sequitur (ξ. 4.), occurrit nobis
eadem in Cyropaedia. Quin etiam eiusdem operis verba:
ὑμεῖς ἐμὲ οὐ ποιήσετε μισθοῦ περιιόντα εὐεργετεῖν ⁵) laudator
imitatus sit, vix videtur ambiguum.

Tum Agesilaus deteriori conditione uti maluisse dicitur,
si modo honeste ageret, quam iniuste facere ‚ quamvis
magnum inde lucrum redundaret. Cui haec legenti non in
mentem venit, quod Xenophon de Proxeno scripsit: ἔνδηλον
καὶ τοῦτο εἶχεν, ὅτι τούτων οὐδὲν ἂν θέλοι κτᾶσθαι μετὰ ἀδι-
κίας, ἀλλὰ σὺν τῷ δικαίῳ καὶ καλῷ ᾤετο δεῖν τούτων τυγχάνειν,
ἄνευ δὲ τούτων μήθ) Quae in fine huius capitis de se ipse
Agesilaus gloriatur, eadem de Cyro maiore Hyrcanius laudat. ⁷)
Ceterum conferatur Hagenius. ⁸)

1) Memor. tv. 8. 11.

2) Anah. 1. 9. 19.

5) Memor. 11. 2. 1. et 13.

4) Hell. III. 5. 16.

⁵) Cyrop. Ι. 6. 11. et 111. 3. 3.

⁶) Cf. Anah. 11. 6. 18.

⁷) Cyrop. V. 1. 28 - ⁸) L. c. pag. 49.

