27

 

transscripsisse ‚ aliis usum esse ita, ut brevior uberiorem,
obscurior illustriorem secutus esse videatur. Suo igitur iure

Valckenarius: „Qui‚ inquit, fertur esse Xenophon, quando
recedit a Xenophonteis ex historia Graeca ad verbum descri-

bendis, frigidus Agesilai laudator et sophista.“ ¹) Idem alibi ²)
haec habet: „Et crederemus, Xenophontem, qui easdem sen-
tentias plurimis locis habet, sua ipsius , quae dederat in
historia Graeca, centena continuo in Agesilai encomio trans-
scripsisse ?“

Profecto hoc a Xenophonte sactum esse nemo credet,
nisi qui de eo iniquissime cogitet.

Iam venio ad alteram encomii partem, qua Agesilai
morum virtutumque laudes continentur. Antequam vero ea,
quae restant, capita accuratius examinemus, si forte quibus-
dam iusto magis propensi videamur, ut ubique Xenophontis
vestigia inquiramus, illud monendum esse censeo, ut semper
secum reputent, quam multa compilatorem illius ex libris
sumpsisse nobis modo persuaserimus. Sed quum de hac
parte non aeque certe ac de priore statui liceat, suum cui-
que de his rebus iudicium libenter committam. Proinde quo
facilius quid iudicandum sit, intellegere possimus, singula
proponamus. ,

Cap. III. Laudator priusquam de singulis virtutibus
loquitur, Agesilai rationem vivendi ita in universum praedi-
cat, ut Xenophon laudaverat Sphodriam harmostam: πάντα
τὰ καλὰ ποιῶν διετέλεσε et Cleonymum, filium eius: ζῶν
ἅπαντ ἐποίει, ὅσα καλὰ ἐν τῇ Σπάρτῃ. ³) A tque fortasse
memoriam habebat verborum Socratis, quibus ille illud καλὸν
κάγαθόν explicat: ἄνδρας καὶ καλὰ πράττοντας καὶ τῶν αἰσχρῶν
ἀπεχομένους. ⁴)

His praemissis iam id scriptor agit, ut quam religiose
Agesilaus iusiurandum et pactum servaverit, tribus exemplis

¹) Cf. Adnotat. ad Herod. 111. 134.
²) Adnotat. ad Memorab ΙΙΙ. 3. 9,
³) Cf. Hellen. V. 4. 32. et 33. —· 4) Cf. Memor. 11. 6. 17.

