23

 

eundemque rei nauticae praepositum urbibus in insulis et
in ora sitis naves imperavisse narratum est in Hellenicis
III. 4. 27-28, et IV. 1. l.

Ad postremum Agesilaum summo floruisse honore et
in ea fuisse spe, regem Persarum se esse capturum, sedtamen
quum opus esse nuntiatum esset , patriae auxilio venire,
ephoris obsecutum esse, multos lacrimavisse decedentemque
regem prosequi omnes fuisse paratos rerum narrator copi-
osius perscripsit, ex quibus scriptor ea, quae ei pla-cebant,
eadem vocabula plerumque retinens, elegit atque rhetorice
exaggeravit. Compara quaeso Hellenicorum cap. 111. 5. 1.
et cap. IV. 2. 2—4.

Cap. H. Hoc altero capite laudator eandem historiam
Graecam secutus res ab Agesilao iu Graecia gestas enarrat.
Atque initium sumptum est ex libro quarto, ubi Agesilaum
legimus eadem via, qua Persarum regem, cum exercitu in
Graeciam profectum esse quam celerrime. (IV. 3. 1.) Deinde
a ξ. 2. usque ad ἓ. 7. servilis ille compilator Xenophontem
rursus ad verbum exscripsit, qui in Hellenicis plane eadem
memoriae prodidit. (IV. 3. 3-10-15.) Iam ut supra, ita
hic quoque Agesilai rei militaris prudentia simili modo prae-
dicatur, quo Xenophon Cyrum maiorem laudavit, quare sin·
gula e Cyropaedia hausta esse statuere velim. Compluribus
enim locis Xenophon Cyrum enixe operam dedisse comme-
morat. ut hostes militum numero adaequaret vel adeo supe-
raret neque temere eum cum paucis contra multos pugnam
commisisse. ¹) Idem milites omnibus rebus ornavisse et ita
exercuisse dicitur, ut labores facilius tolerare possent. ²)
Praeterea animos suorum ardore atque alacritate ‚ gloriae
cupiditate, spe magna implevit. ³) Eadem iisdem interdum
verbis si de Agesilao praedicantur, num credis, mira-m hanc

¹) Cf. Cyrop. IV. ῦ 15 V ἱ). 22.

2) Cyrop. lv. 2. 22. VI, 4. 1. ΠΙ. 3. 9. VIII. 1. 36.

ἔς) Ibid. ΙΙ. 1. 13. 111. 3. 12. — H. 1. 22. V1. 2. ’4. Vll. 1. 18.
vm. l, 39. - Ι. 6. 19.

