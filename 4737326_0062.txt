56

 

Maioris vero momenti est scriptoris consuetudo eiusdem
rei tam saepe notionibus sibi contrariis significandae, ut
taedio afficiamur. Quod quo melius cognoscatur, singulos
locos placet enumerare: Ι. 2. 3. (bis.) 8. 21. 29.111. 6. 12.
26. ΙΙΙ. 1. IV. 4. V. 1. (bis.) 2. 3. 4. VI. 2. (bis.) 3. VII.
1. 5. 6. 7. VIII. 1. 4. 5. ΙΧ. 5. 6. X. 2. 3. XI. 2. 3. (bis.)
6. 9. 11. (bis.) Huc adnumerare liceat locos, ubi laudator
usus est οὐ, μόνων, ἀλλά et οὐδὲν ἧττον ἦε Ι. 20. 21. 35. 38.
IV. 2. VI. 3. VIII. 2. IX. 4. XI. 1. 2. 4. 8.

Hanc verborum copiam scriptor aliis quoque artibus
effecit. Lege quaeso ἓ. 17. capitis L: ἐπεὶ πόλεμος προεῤ-
ῥὴθη καὶ τὰ ἐξαπατᾶν ὅσιόν τε καὶ δίκαιον ἐξ ἐκείνου ἐγένετο,
παῖδα ἀπέδειξε κ. τ. λ. Verba ἐξ ἐκείνου perspicuitatis
causa scriptorem intulisse Breitenbachius dicit, quod proba-
rem, si ἐξ ἐκείνου ab ἐπεί longius distaret, sed novem modo
verba interposita sunt. Itaque sicut libenter condonamus,
quod cap. Ι. 37. verba τὰς πόλεις repetita sunt, ita super-
vacaneam vocabulorum abundantiam nostro loco reprehen-
dere fas est. Neque minus displicet pleonasmus, qui inest
in ἓ. 18: προεῖπεν-εἰπών.

Ρο1·1·0 in ξ. 21. habes παιδάρια μικρά. Deminutivis inter-
dum addi μικρόν adiectivum Sauppius probat. sed quae affert
exempla, ea ad defendendum hunc locum non sunt idonea.
Primus citatur locus Cyrop. V11. l. 24: μικρὸν πλινθίον,
verum μικρόν hic oppositum est adiectivo μεγάλῳ insequenti.
Alterum exemplum petitum est ex Cyrop. VIII. 3. 38: μικρὸν
γῄδιον, ubi cur Xenophon vocabulum illud addiderit, aeque
plane intellegitur. Pheraulas enim, qui erat homo divitissi-
mus, ibi exponit, quam pauper antea fuerit. Idem dicendum
est de verbis Cyneg. V. 13: τῶν δὲ μικρῶν λαγίων ὄζει μᾶλ-
λον ἢ τῶν μεγάλων. Sed nostro loco res aliter se habet.
Nam non solum additamentum μικρόν omni iusta ratione
caret, sed etiam, quum laudem Agesilai minuat , ab ipso
scriptoris consilio alienum videtur.

