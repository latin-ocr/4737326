Particula II.

De similitudine, quae inter Xenophontis scripta et
Agesilaum intercedit.

Totius encomii duae sunt partes, quarum prior caput‘
primum et alterum complectens res ab Agesilao, Lacedae-
moniorum vrege feliciter gestas praedicat, posterior a capite
tertio usque ad finem libelli eiusdem regis virtutum laudes
comprehendit. Quam ob rem, quo melius perspiciamus, quae
similitudo inter Xenophontis scripta et laudationem inter-
cedat, quaestionem ita placet instituere, ut primum ea, quae
duobus prioribus capitibus exponuntur, accurate perlustremus.
Cap. I. Priusquam res ab Agesilao gestae enarrantur, pauca
de nobili genere eius et de patriae praestantia praemittun-
tur et ita quidem in his rebus laudandis scriptor versatur,
ut Xenophontis imitatorem agnoscamus. Atque primum
Agesilai genus (ἓ. 2.) eodem fere modo laudatur, quo Cyaxares
se ipse praedicat in Cyropaedia V. 5. 8: ὅτι, ὦ Κῦρε, δοκῶν
γε δὴ ἐφ’ὅσον ἀνθρώπων μνήμη ἐφικνεῖται καὶτῶν πάλαι προγόνων
καὶ πατρὸς βασιλέως πεφυκέναι —neque incredibile est, scriptori
in mentem venisse Croesi quoque verborum, quibus Cyri origi·
nem ille extollit: πρῶτον μὲν ἐκ θεῶν γεγονότι, ἔπειτα δὲ διὰ
βασιλέων πεφυκότι. (Cyrop. VII. 2. 24.)

Deinde laudator, ut Lacedaemoniorum urbem atque
reipublicae rationem celebrare posset, novum inquisivit fon-
tem nec difficile erat , apud Xenophontem , qui cum alibi, ’
tum in singulari libro de republica Laconica composito plu-
rima de his rebus congesserat, summas laudes invenire. Ex
hoc igitur ultimo libro, ut taceam de vocabulo πρωτεύειν,

