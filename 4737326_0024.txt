18

 

amicorum multum interesse opportebat, ’ ut quam primum
ederetur. Itaque, si ullum, certe illud ipsum tempus, quo
Agesilai mortem lugebant omnes, quo recens regis optimi

carissimi memoria in animis superstitum vigebat, eum debe- ’

bat admonere, ut illius gloriam eximie laudaret, civium desi-
derium incenderet, maerorem solaretur. Hoc igitur factum
esse protinus post annum CCCLXI. a. Chr. n., quo anno
Agesilaus mortem obiit ¹), quid esset probabilius? An putas,
Xenophontem sine ulla causa quattuor totos annos vel etiam
plures laudationem distulisse? Hellenicorum enim quinque
posteriores libros, de quibus solis agitur, demum inter an-
num CCCLVIlI. et eum annum, quo constat Xenophontem
e vita decessisse, i. e. circa a. CCCLIV. compositos esse
posse, omnium optime Spillerus demonstravit. 2)

Sed id ipsum ambigitur, num Xenophon vere sit Agesilai
auctor. Quid igitur? Si laudationis scriptorem multa ex
Hellenicis hausisse comprobatur, nonne verisimillimum est,
a Xenophonte hoc non factum esse? Atque haec mea sen-
tentia tota utriusque libri natura et indole maxime confir-
matur. Frigidum enim est atque tenue Hellenicorum dicendi
genus nec mirum id quidem videtur, nam Xenophon eo tem·
pore, quo historiam Graecam condidit, et in scribendis vel
absolvendis libris maxime occupatus et senex fuit plus octo-
ginta annorum. ³) Solet autem ipsa senectus sermonis sic-
citatem et languorem afferre. Nolo ego quidem iis prorsus
assentiri, quae F. Aug. wolfius de Hellenicis scribit: „Me‚
ut verum fatear , quamquam pudet pigetque, huius libri
Xenophontei siccitas, quum semel eum historiae causa devo-
rassem , semper postea a diligentiore lectione absterruit.“ ⁴²)
Etenim G. Peterus doctissime probavit, prima libri primi

ι) Cf. Clinton. Fast. Hell. p. 213. s. p. 228. ed. Krug.

2) L. c. p. 3448.

ὃ) ef. Kruger. vit. Xenoph. in hist. phil. stud. 11. p. 262.

⁴) cf. Epist, ad Schneiderum‚ Schneiderian. edit. Hellen. priori

praemiss. p. 126.

