42

 

excusatio nullius est momenti, quum id, quod revera est in-
iustum, quamvis utile videatur, semper et ab omnibus im-
probandum sit et reiiciendum. Audi, quid ipse Xenophon ¹)
de hac re iudicat. Λακεδαιμόνιοί τε γὰρ οἱ ὀμόσαντες αὖτο-
νόμους ἐάσειν τοὶς πόλεις τήν ἐν Θήβαις ἀκρόπολιν κατασχόν-
τες ὑπ’ αὐτῶν μόνον τῶν ἀδικηθέντων ἐκολάσθησαν, πρῶτον
οὐδ’ ὑφ’ ἑνὸς τῶν πώποτε ἀνθρώπιον κρατηθέντες. Quid plura?
Nam non semel Lacedaemoniorum regem iniuste fecisse ap·
paret. Recte igitur Valckenarius, qui laudatoris illud ἀνα-
μάρτητος repugnare dicit rerum scriptori Agesilai peccata
commemoranti. Idem statuendum esse censeo de his locis:
cap. Ι. 1: τελέως ἀνὴρ ἀγαθὸς ἐγένετο et cap. Ill. l: πάντων
τῶν καλῶν ἦρα καὶ πάντα τὰ αἰσχρὰ ἐξεδίωκεν. Certe in
Hellenicis talia nusquam invenies.

Quod si ita est,.nonne inde recte concluditur, non
posse laudationem a Xenophonte scriptam esse? Probe equi-
dem scio, Agesilai scriptorem non historici, sed laudatoris
agere partes — id quod ipse indicavit cap. X. 3 — unde
fieri solet, ut quaedam sententiae rhetorice exaggerentur.
Nam oratores omnes, imprimis laudatores constat interdum
nimios esse iustumque modum transire. Neque ego, quum
oratorie aliqua res urgetur, tam iniquus esse velim, ut omnia
ad vivum resecem, sed coridonem Xenophonti, quod Agesi-
laum, quem vivum singulari quadam caritate amplexus erat,
mortuum magnopere lugebat, peccatorum eius immemor,
eximie sed non violata veritate laudaverit. Attamen alia in
encomio inveni, quae Hellenicorum narrationi ita repugnant,
ut nullo modo fieri possit, quin Valckenarii iudicio assentiar.

Ut initium sumam a ἐξ. 5--8 eapitis primi, quo modo
eae laudes, quibus Agesilaus effertur, cum iis congruunt, quae
in Hellenicis ²) traduntur? Primum enim scriptor soli virtuti
ac generis nobilitati tribuit, quod magnam partem Agesilaum

1) of. Heu. v, 4. 1.
2) cf. nen. 111 3. 3 et 4. 2.

