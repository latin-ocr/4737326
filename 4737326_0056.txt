50

 

tium ΙΙ. 26. Verum haec vitia fortasse librariorum potius,
quam ipsius laudatoris socordiae tribuenda sunt, ita ut his
ad ingenium scriptoris indagandum uti vix nobis liceat.
Quoniam de repetitionibus sententiarum et de locis inter se
repugnantibus ¹) supra satis dictum est, age nunc alia con-
sideremus.

Suo iure Rankius in capite tertio desiderat iudicium scrip-
toris, qui ipse de pietate Agesilai se dicturum esse indicat
ξ. 2. Etiam ex verbis, quibus huic capiti finem imposuit,
hanc primariam virtutem eum voluisse celebrare intellegitur.
Attamen nihil fere de pietate protulit, sed tribus exemplis
Agesilai fidem pastorumque constantiam breviter illustravit,
ut appareat, quantum ille pietate valuerit. Quod merito hic
exspectas, quid de Diis Agesilaus senserit, quomodo eos pre—
cibus et sacrifieiis veneratus sit, id demum in capite XI. ²)
exponitur.

Porro clausulam capitis VI. reliquis non bene convenire
iam Heilandius animadvertit. Cui ego plane assentior, nam
verba illa sic universe pronunciata non hic, ubi de sola
bellica Agesilai virtute agitur, sed potius in fine totius en-
comii collocanda erant. Tum in capite octavo inveniuntur
plura, quae non pertinent ad eam materiam, quam se trac-
taturum esse initio capitis scriptor indicavit. Ea enim, quae
laudator ἐξ. 4-6. formulis deinceps se excipientibus: ἐγώ
οὖν καὶ τοῦτο ἐπαινῶ - ἄγαμαι δέ κάκεῖνο - ἐπαινῶ δὲ
κᾶκεῖνο- iis adiecit, quae de comitate (τὸ εὔχαρι) et de con-
tumacia regis rettulit, multo aptius capiti septimo intexu-
isset, ubi copiosius exponit, quomodo erga Graecos , quo-
modo adversus Persarum regem Agesilaus se gesserit. Quae
sequuntur inde a §. 6. usque ad finem capitis, ea capiti
nono erant inserenda, quo de iis omnibus agitur rebus, qui-
bus Agesilai vivendi ratio a ratione regis Persici differat.

15⁷A'ges. cap. v. 7. et v1. 6. Vide praeterea 1. 24. 11. 25. et 28.

cf. Hagen. p 18. 46.
²) Cf. Ages. XI. ἐξ. 1. 2. 8.

